---
description: >-
  شما در آستانه ورود به دنیای «سئوکار دیوانه» هستید. اگر به دنبال تکرار مکررات و
  نظریه‌های تاریخ مصرف گذشته‌اید، لطفاً همین حالا این صفحه را ببندید. این کتاب
  برای شما نیست.
icon: hand-wave
---

# سئوکار دیوانه

## سئوکار دیوانه

**هشدار جدی: این یک کتاب سئوی معمولی نیست!**

به دنیای «سئوکار دیوانه» خوش آمدید.

احتمالاً تا حالا کلی کتاب و مقاله سئو خوانده‌اید، وبلاگ‌ها را شخم زده‌اید و در چندتایی دوره هم شرکت کرده‌اید. پس حق دارید با خودتان بگویید: «این یکی دیگر چه گُلی قرار است به سر ما بزند؟ نکند این هم همان آش و همان کاسه باشد و بخواهد حرف‌های تکراری را در یک بسته‌بندی جدید به خوردمان بدهد؟»

**خیالتان تختِ تخت: نه آقا جان، اصلاً از این خبرها نیست!**

من، **سجاد اکبری**، این کتاب را ننوشته‌ام که یک کتاب دیگر به قفسه‌تان اضافه شود یا چند نکته دم‌دستی را یادآوری کنم. من اومدم تا قاعده بازی را بهم بریزم. «سئوکار دیوانه» با هر چیزی که تا حالا خوانده‌اید فرق دارد. نگاه من به سئو از بیخ و بن متفاوت است. این تفاوت بر سه رکن اساسی استوار است:

### چرا «سئوکار دیوانه» با هر آنچه خوانده‌اید، فرق می‌کند؟

۱. **خداحافظی با تکرار مکررات: اینجا همان جاییست که هر چه دنبالش گشتید پیدا نکرده‌اید!**\
من خودم از تمام اساتید سئو که با اعتماد به نفس آموزش‌های صد من یک غاز خود را می‌فروشند متنفرم. دیگر خبری از بازگویی اصول اولیه‌ای که توی هر وبلاگ رایگانی پیدا می‌شود، نیست. وقت با ارزش شما را برای مفاهیم سطحی و تکنیک‌های کلیشه‌ای تلف نخواهیم کرد. فرض من این است که شما دنبال شاخ غول شکستن هستید، نه اطلاعات دم دستی. ما یک‌راست می‌رویم سر اصل مطلب؛ می‌زنیم به دل ماجرایی که رقبا حتی جرئت نزدیک شدن به آن را ندارند و قول می‌دهم نتایجش، میخکوبتان کند.

۲. **"ترکیب دقیق و عمیق کدنویسی و سئو؛ فراتر از انتظار!"**\
بیشتر کتاب‌های سئو حتی در دنیا یا توسط سئوکار هایی نوشته شده که از پیچیدگی‌های فنی سر در نمی‌آورند، یا توسط متخصصان فنی که نبض بازار و روانشناسی کاربر دستشان نیست. **اما من همان سئوکار دیوانه‌ای هستم که هر دو این موارد را قورت داده‌ام!**\
یک برنامه‌نویس که با منطق بی‌رحم ماشین‌ها بزرگ شده و یک سئوکار که سال‌هاست با الگوریتم‌های گوگل کشتی گرفته و رفتار کاربر را مثل کف دستش می‌شناسد.\
در «سئوکار دیوانه»، به سئو فقط به چشم یک سری تکنیک نگاه نمی‌کنیم. اینجا با دیدی دقیق و فنی وارد ماجرا می‌شویم و پشت‌صحنه‌ی واقعی عملکردها را می‌شکافیم. می‌فهمیم چرا یک روش جواب می‌دهد، چطور پیاده‌سازی‌اش کنیم و چه اثری روی رفتار کاربر دارد. این یعنی خودِ خودِ دیوونگی! اینجا هم با منطق ماشین‌ها سر و کار داریم، هم با روانشناسی کاربر.

۳. **استراتژی‌های نامتعارف: جسارتی که فقط یک «دیوانه» دارد!!**\
دنیای سئو پر از "قانون نانوشته" و "بهترین روش‌هایی" است که خیلی‌ها کورکورانه تکرار می‌کنند. اما نتایج انقلابی، اغلب از شکستن هوشمندانه همین قواعد و رفتن سراغ مسیرهای بکر و نامتعارف به دست می‌آید. در این کتاب، استراتژی‌ها و تکنیک‌هایی را برای شما مطرح می‌کنم که چکیده سال‌ها آزمون و خطای بی‌رحمانه، ریسک‌پذیری حساب‌شده و ترکیب خلاقانه برنامه‌نویسی و سئو است.\
اینها روش‌هایی هستند که شاید اولش بگویید این دیگر چقدر دیوونه و پیگیر بوده، اما همین روش‌هاست که فقط امپراتوری‌های آنلاین را از فرش به عرش رسانده‌. این همان فوت کوزه‌گری، همان رازهایی است که شما هم بعد از بدست آوردن اطلاعات کلی درباره سئو حس می‌کردید باید وجود داشته باشد اما هیچ کجا پیدا نمی‌کردید.

### کیمیاگر سئو یا همان «سئوکار دیوانه»: سه نقش کلیدی شما

این سه ستون تمایز، در عمل به سه نقش یا وجه کلیدی برای یک «سئوکار دیوانه» تبدیل می‌شوند که در این کتاب با هم پرورششان می‌دهیم:

#### ۱. کدنویسی آگاهانه برای سئو

کدها را زیرورو می‌کنیم، ساختارها را مهندسی معکوس می‌کنیم و بنیادهای فنی یک وب‌سایت تسخیرناپذیر را بنا می‌کنیم. یاد می‌گیریم مثل یک معمار دقیق، زیربنای سایتی را بسازیم که گوگل عاشقش شود و رقبا در حسرتش بمانند.

#### ۲. جادوگری محتوا

هنر بدست آوردن توجه گوگل و کاربران را با محتوایی که هم دقیق و هم جذاب است، می‌آموزید. کلمات را به خدمت می‌گیریم تا هم گوگل را مسحور کنیم و هم کاربران را میخکوب. محتوایی می‌سازیم که نه فقط خوانده، بلکه بلعیده شود!

#### ۳. استراتژیست رشد جهشی

در این مسیر یاد می‌گیریم مثل یک هکر فکر کنیم؛ فرصت‌ها را سریع‌تر از دیگران ببینیم و با هوشمندی از آن‌ها برای رشد جهشی استفاده کنیم. اینجا دنبال مسیرهای معمول نیستیم — سراغ میان‌برهایی می‌رویم که کمتر کسی به آن‌ها فکر کرده.**رشد تصادفی نیست؛ باید آن را هک کرد.**

### «سئوکار دیوانه» نه یک کتاب راهنمای معمولی، بلکه یک مانیفست است.

چرا مانیفست؟ چون دیگر وقت آن رسیده که از بازی در زمین دیگران دست برداریم و خودمان قواعد بازی را بنویسیم. مانیفستی برای نسلی از متخصصان سئو که از متوسط بودن بیزارند و می‌خواهند اثری ماندگار و بی‌رقیب در دنیای دیجیتال خلق کنند.\
این کتاب هم برای کسی که تازه قدم در این راه گذاشته، یک نقشه گنج کامل و قابل فهم است و هم برای متخصصی که سال‌هاست در این حوزه نفس می‌کشد، پر از چالش‌های فکری، ایده‌های بکر و تلنگرهای بیدارکننده خواهد بود.

من به هوش و زمان شما احترام می‌گذارم و قول می‌دهم هر صفحه از این کتاب، ارزش خواندن و انجام ندادن کارهای دیگه را داشته باشد.

برای تسلط بر گوگل، گاهی باید خارج از چارچوب فکر کرد — حتی اگر کمی «دیوانه» به نظر برسید. این آغاز مسیر ماست.
